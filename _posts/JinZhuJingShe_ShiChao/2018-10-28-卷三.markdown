---
layout:     post
title:      "《斤竹诗抄·卷三》"
subtitle:   ""
date:       2022-01-22 14:19:00
author:     "XiLock"
header-img: "img/in-post/2018/2018-10-28-fitness/bg.jpg"
header-mask: 0.3
catalog:    true
tags:
    - 《斤竹精舍·诗抄》
    - 2022

---


本卷收录《斤竹诗稿》101-129，自2018年2月至2021年7月，为在校生涯所录余篇。天地本不全，诗稿偶有遗失，不作执念。

中意者《予珊题诗不赘述》、《游山杂记》等，今复观之，竟得应谶，悲乎。尔后情随日稀而不得笔，少有作文。虽鄙俚浅陋，幸补好友唱和之作于诗后，颊上添毫，得留篇于故纸，幸甚。



101.《予珊题诗不赘述•其一》

一躯分数日，两情共此时。

闻钟知夜晚，隔月诉相思。

(2018.2.7@北洋村)



《殷兄丽超赠和》

北洋园里草木冰，离人眼中思念泪。

热泪落草亦为冰，不及新泪暖旧泪。

青莲常念翼德豪，一诗一酒仗天涯。

试问红春何时传？莫嗔春燕姗姗迟。

(2018.2.8)

《李兄兵兵赠和》

柴门犬不吠，念君月当知。

相聚可待日，共话夜雨时。

(2018.2.8)

《夏兄寅强赠和》

朝晨霜雾起，遍瓷园枝箐。

晚归不识月，支心系晓星。

(2018.2.8)



102.《予珊题诗不赘述•其二》

天帚横扫尽沉沙，寒风凋却故荣花。

星宿溢穹落何处，唯卿知我思谁家。

(2018.3.4@北洋村)



103.

偶见墙头镜，双日照天明。



104.

千年月高挂，俯观雪浪飞。潮升落复生。



105.

侧耳闻树语，俯身听草言。

信了旧人故，扶镜扩眼帘。

旧枝随风落，依根就雪眠。



106.

如立承天石壁，奔流黄河涛鲤，乘雷跃龙门。



107.《题东坡》

尝闻人通物，蜀中彭老灵。

东坡生则老，东坡老则青。

朝饮东来气，夜固明月精。

(2018.2.17@北洋村)



108.《无题》

僧柳卓立任风摇，发剃昔日锦珠绦。

日起东楼一星火，月仄西南两声箫。

(2018.3.9)



109.《忘》

一碗清茶水，忘却此世悲。

街灯不照我，回首因为谁？

(2018.3.12@北洋村)



110.《剃发》

昨夜临眠拜高堂，母见剃发责轻狂。

肉胎本是一时物，任风嘲来又何妨。

今宵剃去如落叶，明朝复生若柳长。

惆困凡事了无益，笑折桃花换酒香。

(2018.3.27@治园19斋)



111.《予珊题诗不赘述•其三•海棠节赠》

逢节邀卿观海棠，枝舒叶展粉容妆。

苞含浅露悠悠意，并偎对生思思扬。

羞树巧笑楼檐侧，芽草偷瞻青石旁。

欲听荫花低耳语，朱唇未启诗成行。

一指新胭瓣眉点，初春绛染梢头上。

片绿搽红极天巧，未输桃柳比凤鸯。

风生媚舞踏虚空，千蕾同放明霞亮。

妍艳楚楚拨人念，素衣淡淡胜仙裳。

街市芜繁人喧闹，犹有清箫随箜簧。

杂条错错垂屋幕，叠叶重重筑华堂。

鲛绡柔薄玉肌凝，雪面酥弱掩红光。

萼斟醇酿醉人脾，何必折花换酒香。

常闻浮生缘一梦，明日是否今日郎？

良辰自古千金物，赏心一时一黄粱。

沙壶漏步徐徐落，真情脉脉细细长。

卿立阶径千红绕，妙人柔静盖群芳。

(2018.3.29@北洋村)



112.《贺尤师兄婚》

尤郎年少盛才华，科研学术必大家。

并星比翼联双璧，合舆白首笄六珈。

(2018.3.29@52#)



113.《路见海棠题沈阳教授》

数瓣红唇上白头，一处高岩陨京楼。

花开即衰是谁意！笑听长江水清流。

(2018.4.9@52#)



《张友嘉兴和路见海棠题沈阳教授》

乱红似锦唯春日，新翠满枝不久留。

纵揽风光何所恃？花自飘零水自流。

(2018.4.9)



114.《予珊题诗不赘述•其四•栀子初绽》

去年青苞今年白，心未逢卿矜不开。

翠竹怜香惜玉葩，似恐冬雪叶中埋。

(2018.4.15)



115.《双色花》

一根分两枝，枝枝不同艳。

枝上双色瓣，瓣瓣惹人怜。

(2018.5.11@菊园)



116.《赠夏兄寅强赴加拿大》

梜分复相会，兄别有重逢。

东去蛟鱼骥，西归锦鳞丰。

文出五凤赧，翼展遮（羞）鲲鹏。

初心倘未改，解难似艟艨。

(2018.5.21@52#)



117.《披月邀花歌》

凉夜晚归，瞥花步回，共语二三，畅快甚。窃谓楼中灯暖不暖身，月下光微抚我魂，辉织银肩斗，遮我避浮沉，吹灭书前一灯火，偶得银光月满身。夏水惫懒斜岸倚，蝼人今日事方毕，未敢轻身同光和，悬剑桥前退思疑。停在一思，未进即退，退则灭。邀花共语，月伴我身，振臂而剑葫起，濯心必清水流。昂首高歌，即作一首以记之：



夜归昂首天上天，径侧花语亦未眠。俯身摆罢龙门阵，急提剑葫追酒仙。绕城水，灌心田。才熄楼中照书火，又披月下银辉肩。



注：龙门阵一词，初闻为川语，然四川之友亦有不知者，不做深考。

( 2018.5.21@北洋村)



118.《题木槿》

槿花无穷接古今，眠叶听语起相吟。

目合诸念尽销落，未改床头三岁心。

（2018.7.10@北洋村）



119.《题仙剑二》

峰壑辗转日月追，谁闭尘观不得归。

长欲挥剑斩逝水，却尽青春铸劫灰。

（2018.7.25@北洋村）



120.《临湖而坐题伏月十五》

天海承浆御樽捧，龙槐侍侧锦枝撑。

重花覆瓣羞遮语，层柳叠叶密掩灯。

巧窃虫鸣佯误醉，偶观桃落素心怦。

墨干折卷挂阁笔，指戴圆月娶清风。

（2018.7.27@北洋村）



121.《游山杂记·其一》

两山卡明镜，山泉浸粉颊。

展云扑柔面，近水浣薄纱。

黛瓦层层盖，雕栏处处搭。

日高犬亦懒，逐鸡见人家。

（2018.8.5@江西庆源古村）



122.《游山杂记·其二》

雷动寂山涧，雨落起缭烟。

困眠卧龙谷，饥食三清岩。

手劈桃山石，小参老君泉。

一饮瑶池尽，妄号酒神仙。

 (2018.8.7@江西婺源三清山）



123.《南渡》

客少知年近，挂笔绕小阁，

远乡离朔地，戢翼眠南国。

子房宿圯桥，孔明卧郊坡，

闺云攒千度，谈笑有时多。

（2019.2.2@Jurong West）



124.《己亥年正月初二食鸡思雁作》

兄弟及冠落四方，纵使逢年不得觞。

寝眠寐返同欢悦，斜枕失梦复寒凉。

梅花夜开属五瓣，冬雪未曾一叉藏。

才思脊令相并影，又念鸿雁成数行。

（2019.2.9@Jurong West，“空闻故友添佳眷，不见兄弟又一年”）



125

台苍鸟初语，碧海赤潮生。

地冷叶先尽，路寒人怯行。

（2019.12.14@北洋园学二桥）



126.《送超哥》

别君三年若三天，今得逢君犹少年。

世人几得回如意，且笑蹉跎推酒前。

（2019.12.18@北洋园竹园咖啡馆）



127.《一月五日伴观初雪》

迎寒乍上小除台，疑得仙宫惊梦来。

欲步琼霄会故友，原是青云落地白。

（2020.1.5@北洋园大活）



128.《飞天踏浪歌》

欲得飞天技，踏浪云海间。

手携蓬莱客，对坐点星连。

念住香风起，茶翻尘雨翩。

腓挛惊身落，灵犀岛上仙。

（2020.8.3@北洋园52#）



129.《贺夏师兄新婚》

龙飞凤舞彩云间，

燕儿新婚正妙年。

五载同舟心共济，

三生有约缔良缘

（2021.7.8@北洋村）



![](/img/wc-tail.GIF)
